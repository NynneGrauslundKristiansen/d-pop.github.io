---
layout: lecture
title: Deltag
---

Hvis I har grundlæggende færdigheder i programmering og har lyst til at løse problemer i samarbejde med andre, så er I målgruppen for at deltage i D-Pop.

Det er sjovest, når man er tre personer.
Papir og blyant er gode at have ved hånden.
I skal have adgang til én computer som man kan programmere på.

## Hvad skal man kunne?

Mindst én af jer skal kunne programmere – variable, selektion (`if`), gentagelse (`for`, `while`), strenghåndtering, grundlæggende matematiske operationer (addition, multiplikation, osv.), indlæsning, udskrift.
  
I skal desuden kunne snakke sammen om hinandens gode og dårlige ideer.
Det kræver gode samarbejdsrutiner og behagelige omgangsformer.

## Hvilke sprog?

Problemerne til D-Pop formuleres på dansk.

Løsningerne skrives i et af de gængse, tekstbaserede programmeringssprog, som fx Python, Java, forskellige C-dialekter, Javascript, Kotlin, osv.

Se [listen af programmeringssprog på Kattis](https://open.kattis.com/help/).

## Hvor er det henne?

Problemerne kan findes på dommeren [dpop21.kattis.com](https://dpop21.kattis.com) fredag d. 22. april kl. 16.

I 2022 sker d-pop på IT-Universitetet København. Her kan du snakke med andre og få hjælp af vores søde D-popstjerner.

## Forberedelse

Hvis I har lyst til at forberede jer, mest for at sikre at de tekniske detaljer er på plads til arrangemtet, kan I gøre det på [dpopopvarmning.kattis.com](https://dpopopvarmning.kattis.com).
Begynd med »Hej verden!«, »Forskel« og »Gæt et tal«.
Fortsæt med »Chokoladeæsken«.
Der er masser af andre problemer – mange af dem så svære, at I garanteret ikke kan løse dem.

Kattis-platformen har gode hjælpesider for de relevante programmeringssprog, som blandt andet indeholder en mønsterløsning for »Forskel«.

